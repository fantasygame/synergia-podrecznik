# Specjalizacja w umiejętności

Jeżeli postać chce wyspecjalizować się w węższej dziedzinie niż pozwala na to lista umiejętności, może wykupić poziom specjalizacji.

Nie ma jasno określonej listy specjalizacji. Gracze dostają wolną rękę w ich wymyślaniu. Mistrz Gry ocenia czy specjalizacja jest szeroka czy wąska na podstawie doświadczenia przy stole i typu kampanii.

## Mechanika

Każdy poziom specjalizacji dodaje dodatkową kość umiejętności do testu.\
Dodanie dodatkowej kości daje znacznie większą premię niż zwiększenie typu kości.

Maksymalny poziom specjalizacji to 3.

## Typy specjalizacji

Są dwa typy specjalizacji:

1. Szeroka specjalizacja. Np. skradanie, kradzież kieszonkowa, tropienie
2. Wąska specjalizacja. Np. tresowanie wilkorów, chodzenie po linie, browarnictwo.

Wąska specjalizacja oprócz dodatkowych kości dodaje premię w wysokości poziomu specjalizacji.

```
Przykład wąskiej specjalizacji:

Specjalizacja w pościgach, poziom 2:

Postać w pościgu przez zatłoczone miasto:
k8 Atletyka, +1 Zręczność 

Dwie dodatkowe kości i plus 2  ze specjalizacji.

Rzut 3k8 + 2 + 1
```

Jeżeli wąska specjalizacja pojawia się regularnie w grze, MG może zdecydować że staje się szeroką specjalizacją. Tak samo w drugą stronę.
